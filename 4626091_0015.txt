In magna illa tot tantorumque scriptorum copia et va-
rietate, qua Graecas literas abundare constat, haud scio
an nulli animum legentis aut subtili sententiarum elegantia
allectum diutius teneant aut multiplici rerum ubertate oc-
cupatum delectent vehementius quam Attici Oratores, Si-
ve enim spectamus ea, quae in re publica facta sunt, res
populi ab historicis perscriptas velut e longinquo cogno-
scimus, ab oratoribus velut oculis subjectas intuemur nec
legere magis orationes eorum quam audire nobis videmur.
Ac mores, instituta, victum cultumque veterum si inve-
stigare cupimus, ea omnia in orationibus eorum, qui in
certaminibus versari soliti sunt disceptationum forensium,
non tam dicendo enarrata videmus quam expressa agendo.
Sive ad sermonem oratorum et eloquendi facultatem ani·
mum advertimus, vix aliunde luculentius apparet, qua in
laude lingua literaeque Graecorum ponendae sint.

His ego de causis quum ad oratores illos legendos
me conferebam, tum inter legendum ad id maxime con-
templandum invitabar, quid quisque eorum ad dicendum
ex arte et ratione deferret. Sic autem sent-iebant Graeci

⁶ veteres. ut, quisquis in concionem populi veniret aut fo-
’ rum attingeret, arte eum et doctrina instructum ad illa
accedere fas esse arbitrarentur. Verum quidem est, non
omnia, quae ad vim dicendi pertineant, arte et disciplina
comprehendi posse ¹. Indoles enim ad bene dicendum ma·

1 Cf. Quintil. Instit. Orat. Vm, Prooem. ἓ 12. Cei-ta quaedam
via est, et in qua multa etiam sine doctrina praestare debeat per se
ipsa natura, ut haee, de quibus dixi, non tam inventa a praeceptori-

ἔξω quam, cum fierent, observata esse videantur. Cf. Cic. de Or. Ι,
‚ 109.

